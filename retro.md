Start, Stop, Continue, More of, Less of Wheel   
Projektitiimi antaa palautetta siitä mitä pitäisi jatkaa ja mitä pitäisi muuttaa tiimin jatkaessa eteenpäin. Tämä tehdään siten, että pirretään ympyrä, joka jaetaan viiteen osaan jotka nimetään: ‘start’, ‘stop’, ‘continue’, ‘more of’, ‘less of’. Tämän jälkeen kysytään tiimin jäseniltä miten nämä kohdat täytetään. Eli pohdiskellaan mitä uusia asioita pitäisi tehdä ja minkä vanhojen asioiden tekeminen pitäisi lopettaa, tai jatkaa ennallaan. Kuuluisiko joitakin asioita tehdä enemmän tai vähemmän? Menetelmässä painottuu vapaamuotoinen keskustelu. Tavoitteena on keskustella eri toimintatapoja ja löytää konsensus mahdollisille muutoksille. Oletusarvoinen kesto on 10-25 minuuttia.

Glad, Sad, Mad    
Kaikki tiimin jäsenet itsenäisesti kirjoittavat ylös huomioita tiimin työskentelystä sprintin aikana. Näiden on tarkoitus olla lyhyitä ja ytimekkäitä. Nämä huomiot eivät rajoitu vain tiimin sisäiseen työskentelyyn. Seuraavaksi retrospektiiviin osallistujat vuoronperään kuvailevat huomioitaan ja asettelevat ne taululle. Taulu on jaettu kolmeen eri kategoriaan: Glad, sad ja mad. Huomiot asetetaan taululle sen perusteella minkälaisia tunteita ne herättää. Sad ja mad molemmat edustavat negatiivisia huomioita, mutta mad on tarkoitettu korostamaan tiimin ulkopuolisia asioita, jotka häiritsivät sprintin aikana. 

Tämän jälkeen huomiokortit ryhmitellään siten, että samaan asiaan viittaavat huomiot laitetaan vierekkäin. Tämän jälkeen koko ryhmä äänestää mistä huomioista keskustellaan enemmän. Lopulta retrospektiivin vetäjä johtaa keskustelua äänestetyistä huomioista, jossa painotetaan mahdollisia ratkaisuja (järjestyksessä eniten ääniä saaneesta vähiten ääniä saaneeseen). Keskustelu päättyy kun on kulunut tunti tai kaikki ongelmat on käyty läpi.

